# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:58.906367
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 卷三十五
<pb:KR4d0162_WYG_035-1a>¶
欽定四庫全書¶
　苕溪集卷三十五　　　　宋　劉一止　撰¶
　　外制¶
　　　禮部侍郎曾開除寳文閣待制提舉江州太平¶
　　　　觀¶
勅侍從之臣朕所倚重雖出處之事各異而禮遇之意¶
不殊具官某早以文學志行受知先朝亟登要路淹留¶
江海積有嵗時朕眷求名賢服在近列庻幾論思之益¶
<pb:KR4d0162_WYG_035-1b>¶
共濟中興曽閱日之幾何乃抗章而别去辭情懇至慨¶
莫得留寵之延閣之華俾即真祠之秩忘爾身之在外¶
惟我后之吿猷時乃之休抑朕所望可¶
　　　恭州壁山普澤廟神封威濟侯¶
勅某神朕閔夫農夫之望嵗惴惴朝夕雨暘小愆籲天¶
號呼若無所托命焉故於命祀之神有徳於民一方是¶
頼則惕然動容不愛褒崇之典以寵靈之且俾其民知¶
所報事有永而無替也今有司以爾神聪明正直未嘗¶
<pb:KR4d0162_WYG_035-2a>¶
出其靈響惟水旱疾苦之事有謁必獲聞於朕聼是用¶
欽嘉錫之侯封以荅神貺其服我休命益相彼民毋俾¶
嵗艱神亦與有飲食可¶
　　　右千牛衞將軍士渗依例合換武節郎¶
勅具官某朕惇叙近属列處環衛厚其廩秩而不煩以¶
官職之事至有欲自見其才願出補吏者亦所不拒焉¶
爾寅恭造朝閱嵗既久因其有諳易畀官序俾之從政¶
其率義蹈憲毋或惰偷以速官謗則予汝嘉可¶
<pb:KR4d0162_WYG_035-2b>¶
　　　王倫除同簽書樞宻院事迎請梓宫太后交割¶
　　　　地界使仍賜同進士出身¶
勅朕搃攬羣工圖回萬務眷言宥宻實秉樞機體隆叅¶
伍之聨位在凝丞之次亶惟用徳亦以勸功具官某宇¶
量坦夷機神敏悟出先王名賢之徳有流風遺範之存¶
事不擇難行不擇利奉萬里之使無以家爲道二國之¶
言皆如意出卓爾傾河之辯毅然叱馭之忠酈生凴軾¶
以下齊城毛遂定盟而重趙國揆其成效佈溢前聞朕¶
<pb:KR4d0162_WYG_035-3a>¶
念陵寢久荒梓宫未返東朝契濶星紀既周北道謳吟¶
民心未改幸信書之來諗知永好之不渝爾其肅迓還¶
轅就承故壤爰陟本兵之重仍兼賜第之榮惟既厥心¶
毋乏吾事噫服文武之境朕将無愧於古人合晉楚之¶
成爾乃増光於史册可¶
　　　藍公佐除宣州觀察使借保信軍節度使提舉¶
　　　　萬壽觀充副使¶
勅行人之選自古所難故叔向進子員於朝以為道二¶
<pb:KR4d0162_WYG_035-3b>¶
國之言無私周家遣使必曰周爰咨詢盖惟忠信之人¶
而後可用信乎其不可不審也具官某淹練敏明習於¶
故事服在近宻頗閲嵗時俾使殊鄰有嘉忠實是用命¶
爾復爲朕行今通好息兵既有成約輿地將復梓宫将¶
還母后宗親指期可俟往從而長益殫厥勤肅迓還轅¶
就成故壤陟爾亷車之峻以為行色之光服我茂恩尚¶
圖來效可¶
　　　傅嗣延等二十九人從使出疆有官人轉官無¶
<pb:KR4d0162_WYG_035-4a>¶
　　　　官人補授(白身先補承信郎進士先補/上州文學有官人先轉三官)¶
勅具官某朕選任近弼出使殊隣一時從行悉聼自擇¶
惟川途之脩邈念王事之馳驅錫以典恩超進官秩(初/補)¶
(官人云俾/霑命秩)尚思黽勉以稱寵榮可¶
　　　和安大夫惠州刺史李安仁特落致仕發赴之¶
　　　　行在供職¶
勅具官某爾以和綏之術歴事累朝績效著聞度越流¶
輩雖吿老得謝而精爽未衰其服故官益修爾職可¶
<pb:KR4d0162_WYG_035-4b>¶
　　　南劔州沙縣民兵首領樂輝親獲兇賊余勝等¶
　　　　七人特與轉一官¶
勅具官某爾以智能率衆捍㓂執俘獻馘嘗有顯勞懋¶
賞進階以爲爾寵可¶
　　　劉錫知鼎州¶
勅鼎為湖湘望郡異時創殘行旅蕭然今流亡既歸田¶
野加闢惟是存勞安集之政属於守臣朕所遴擇具官¶
某執憲蹈義飾以文雅頃侍殿岩識朕愛民之意剖分¶
<pb:KR4d0162_WYG_035-5a>¶
符竹往慰彼民惟既爾心無俟多訓可¶
　　　右承直郎楊抗特改次等合入官¶
勅具官某乃者選任近列出使殊隣載嘉體國之忠抑¶
有乃僚之助稱功第賞爾實居先并叙舊勞俾更秩序¶
尚圖後效以答茂恩可¶
　　　觧潜罷軍職特除正仕承宣郎¶
勅侍衞之臣朕所倚重雖出處之事各異而眷遇之意¶
惟均具官某忠謹不浮沈深有斷屢著捍城之畧夙推¶
<pb:KR4d0162_WYG_035-5b>¶
經逺之才召自遐方再司軍政忽露章而引去諒雅志¶
之莫回勉狥其私以均勞佚留務之職式寵其行惟爾¶
以勲業自期見謂忼慨尚觀他日益展壯猷可¶
　　　韓世良特與轉行左武大夫遙郡防禦使¶
勅朕制横列之官以待異能之士其選重矣茍非其人¶
不以輕授具官某沈機服衆義勇冠軍屢立戰功不自¶
矜伐典司軍政亦既淹時肆因慶賚之行陟此髙華之¶
秩兼崇使號併示眷私爾其服我訓辭益殫夙夜要使¶
<pb:KR4d0162_WYG_035-6a>¶
旂常之績獨髙伯仲之間則予汝嘉是曰報稱可¶
　　　藍公佐父安石特贈節度使¶
勅朕用心廣愛御于家邦厚往飭終存乎禮典具官某¶
禔身有裕率禮不違祗事宫闈浸更嵗月死而未冺尚¶
克教忠爰申追錫之恩懋建節旄之重神靈如在庶或¶
知榮可¶
　　　右承直郎陳楊上書可採特與改合一官¶
勅具官某朕不愛爵賞以求至言茍可施行則若已出¶
<pb:KR4d0162_WYG_035-6b>¶
爾以孤外忼慨獻書論議詳明有當朕心錫以渙恩俾¶
更秩序其益勉勵以稱所䝉可¶
　　　忠訓郎閤門看班祗侯藍師稷換授右承務郎¶
勅具官某朕申遣信使逺適殊隣被以寵光悉無所愛¶
爾以從行之賞就易文階有榮耀焉其思稱此可¶
　　　將仕郎鍾離咸亨以昨充計議使属官循一資¶
　　　　合入修職郎¶
勅具官某向是委任信使通好殊隣休兵息民既有成¶
<pb:KR4d0162_WYG_035-7a>¶
約從行之賞朕何敢忘其服茂恩益思報稱可¶
　　　權同知閣門事何彦良特與落權同字除右武¶
　　　　大夫¶
勅爵賞之設用勸臣工凡官修其方吏宿其業所應褒¶
進者朕無所愛焉具官某謹愿恪恭服在近宻更閲嵗¶
月無改厥勤方将申九賔臚句之文候百辟㑹朝之禮¶
簡求爾類無易舊人進秩横階正多上閤益思稱職以¶
答茂恩可¶
<pb:KR4d0162_WYG_035-7b>¶
　¶
　¶
　¶
　¶
　¶
　¶
　¶
　苕溪集卷三十五¶
