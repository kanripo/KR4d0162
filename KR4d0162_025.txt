# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:58.727420
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 卷二十五
<pb:KR4d0162_WYG_025-1a>¶
欽定四庫全書¶
　苕溪集巻二十五　　　　宋　劉一止　撰¶
　　疏語¶
　　　祈晴疏語¶
瀕海之郊水乏瀦積雨暘渉旬反覆旱溢乃春甲子連¶
雨不止民之望秋自於兹始春澤既多其後則愆消息¶
巻舒理有必然惟神相民憐此過計無使僣差以託嘉¶
惠¶
<pb:KR4d0162_WYG_025-1b>¶
環湖作郡繚郭為田當三農舉趾之時抱百日連隂之¶
雨顧斯民為可哀憫惟大士是真依歸爰起净筵仰延¶
瑞像廓山川之氛翳還日月之清明庶幾佛慈不違民¶
願¶
自冬徂春雪繼以雨實淋淫而未已惟墊澇之是虞安¶
能致力於人為惟有投誠於天造願收隂慘覆以春温¶
民將有事於農吏亦獲逃其責庶殫薄効仰報為恩乃¶
運在木饑既爽一年之蓄候當隂肅更被三日之霖耕¶
<pb:KR4d0162_WYG_025-2a>¶
夫共苦於沾寒穡事尚幾於薄少願廓山川之翳俾終¶
場圃之功¶
雨三日曰霖過則非福雪盈尺作瑞甚者為災婦子有¶
號寒之聲衣褐無卒嵗之備惟民可憫願帝霽威秋稼¶
方徳我田既臧兹惟上帝之降康寧使成功之或爽風¶
雲驅掃願即霽於隂威穜稑後先俾悉臻於堅好¶
積潦十旬方拜時暘之賜疏苖千隴又懐垂槁之憂雖¶
屢凟以知慙念歸誠之有素慈雲廣覆願舒不盡之隂¶
<pb:KR4d0162_WYG_025-2b>¶
法雨滂流更借無邊之潤¶
　　　謝晴¶
雨淫不止民懐墊澇之憂農事少愆吏受怨咨之責忱¶
辭潛達嘉應巳彰卲惟神靈近薦影響念天地之大施¶
雖曰難名効螻蟻之小勤庶云知報¶
常寒為沴積潦是虞祗欵净筵用伸㣲悃随縁赴感若¶
影響之於形聲反雨為暘盖威神之所變化吏敢忘報¶
民實知歸尚期無礙之慈終此有年之賜¶
<pb:KR4d0162_WYG_025-3a>¶
暑雨祈寒念羣情之多怨金穣水毁諒嵗事之可囘職¶
在近民責則歸已方冀忱辭之上達敢圖哲鑒之下臨¶
莫報洪慈誓堅精意¶
曩者積隂於兹再凟惟大士其慈悲力度衆生以方便¶
門僅同指顧之間忽若形聲之感伊何㣲報徒激懦𠂻¶
淫雨不止穡事稍愆念小民寒暑之怨咨實司其職惟¶
大士神靈所變化何有甚難甫露㣲誠遽蒙嘉惠仰戴¶
生成之徳敢忘報事之私¶
<pb:KR4d0162_WYG_025-3b>¶
廼者有淫潦之憂祀告羣祀神明顧答如響惟神惠民¶
吏則知徳其何敢不拜¶
　　　祈雨¶
故嵗不登新田未墾曽無寸澤坐閲上春仰天地之垂¶
慈有風雲之赴感國無六年之蓄曰急矧今民之方饑¶
雨自三日以往為霖願濟時而僅足¶
郡號瀕海壌地實腴而陂澤無瀦蓄之利雨暘過差民¶
悉以告於吏吏持牲酒禱羣祀不則縮手無他力也今¶
<pb:KR4d0162_WYG_025-4a>¶
境内不雨僅閲兩旬河流日損舟楫告病農懐隠憂吏¶
已罔知所出惟神明食此乆矣曲折之状宜知之詳其¶
終惠之敢同以請¶
　　　謝雨¶
以心為心不奪衆生之志願曰雨而雨了知大士之威¶
神民用交欣吏慙莫報尚冀覺慈之無礙終令嵗事之¶
有成¶
曩者有旱暵之憂祗告於神應期而雨越二日復霽如¶
<pb:KR4d0162_WYG_025-4b>¶
初懼吏不知謝克不終受神貺嗚呼田壠拆矣禾不得¶
滋以穗也井洫涓矣民不得酌以溉也神其思聞之乎¶
敢涓辰往拜以謝以請¶
　　　祈雪¶
郡境自秋閲冬甘澤甚愆河流告涸麥田龜拆民懼疫¶
癘嵗云盡矣雪當應期是用祗見羣祠嗚呼匪惟民實¶
依神神亦惟民之依其庶幾發盈尺之祥沛優渥之徳¶
也惟吏與民敢不知謝¶
<pb:KR4d0162_WYG_025-5a>¶
十旬旱鬼方疫癘之自虞一夕同雲識豐穣之有兆惟¶
此及民之實何殊雨粟之功盖知大士之普慈曲赴衆¶
生之㣲感已拜先春之賜尚須盈尺之期¶
　　　謝雪¶
海邦千里念甘澤之乆愆帝闕九閽冀飛章之上達仰¶
凟盖髙之聴自忘不測之誅豈意洪慈俯垂嘉應同雲¶
驟合巳沾濡槁之恩尺瑞可期願卒有年之慶¶
　¶
<pb:KR4d0162_WYG_025-5b>¶
　¶
　¶
　¶
　¶
　¶
　¶
　¶
　苕溪集巻二十五¶
