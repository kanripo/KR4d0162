# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:59.117905
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 卷四十六
<pb:KR4d0162_WYG_046-1a>¶
欽定四庫全書¶
　苕溪集巻四十六　　　　宋　劉一止　撰¶
　　外制¶
　　　馬純江西運副¶
勅具官某大江以西地稱沃壌賦租之入視他路為多¶
而艱難以來使者數易鮮克勝其任者以爾逹練明敏¶
智術甚優博識多聞論議衮衮兹用命爾往司漕計事¶
無劇否惟才是須行爾所知則有餘地尚勉之哉可¶
<pb:KR4d0162_WYG_046-1b>¶
　　　上殿鮮于參典改合入官¶
勅具官某朕燕見臣工訪求民瘼雖隆寒盛暑不敢自¶
暇庶幾廣覽兼聴有禆治道爾以孤逺入對殿中論議¶
詳明有當朕意進更官秩是為異恩其勵爾修以圖稱¶
塞可¶
　　　王利用成都府路提刑¶
勅具官某御史出領外臺挈持憲綱以肅所部盖累朝¶
故事示中外為一體也爾居三院分紏六曹守道不囘¶
<pb:KR4d0162_WYG_046-2a>¶
見謂稱職夫刑辟不茍用也刑期無刑辟以止辟五禮¶
之教存焉經不云乎士制百姓於刑之中以教祗徳其¶
體兹訓以圖厥中可¶
　　　王璧秘書省正字¶
勅具官某以言取人尚矣朕又網羅博洽能文之士習¶
為典章復其科目以别異之爾在選中既閲嵗矣禁林¶
發䇿酬對衮衮亦復可觀夫道山藏書之府朕所以飬¶
賢而待問爾往讀未見之書増其所聞揚摧古今令可¶
<pb:KR4d0162_WYG_046-2b>¶
施用無自畫焉可¶
　　　李維浙東提刑除直秘閣¶
勅具官某朕於遣使授指未嘗不訓告煩悉而况刑獄¶
之事乎漢景之詔曰獄人之大命死者不可復生言至¶
切也爾學古入官為時望仰顧平昔講論必有得朕心¶
之所同者與其殺不辜寧失不經不易此言矣寓直中¶
秘以寵爾行往其懋哉可¶
　　　徐俯知信州¶
<pb:KR4d0162_WYG_046-3a>¶
勅入聞機政參帷幄之籌出鎮坤維居師帥之任我圖¶
舊徳兹錫贊書具官某道廣器固才雄識敏文章至於¶
剛大之氣問學得於深湛之思粤自艱虞召還禁近屢¶
罄謀猷之益旋登宥宻之司謝公實賴於同憂汲黯固¶
優於補過浩然辭位乆矣奉祠觀鐘鼎猶山林豈特棲¶
心於澹泊以翰墨為主客殆將卒嵗以優㳺惟是上饒¶
號稱名郡教條簡肅足以綏彼逺民巖壑覽觀足以休¶
其暇日往欽成命毋或留行可¶
<pb:KR4d0162_WYG_046-3b>¶
　　　曽幾廣西運副吕用中福建提舉茶事¶
勅具官某閩嶠去朝廷逺郡縣之吏玩治病民視部使¶
者能不能以為亷貪勤惰其來乆矣爾幾文學志節出¶
入數等爾用中識慮明審達於事情兹錫贊書分行一¶
道耳目所及靡有逸遺使彼逺民不病於吏則為爾能¶
轉之勤摘山之秩爾等所能習聞也成法在焉勉之而¶
已可¶
　　　程克俊起居郎王鉌起居舍人¶
<pb:KR4d0162_WYG_046-4a>¶
勅具官某朕設左右程史之職簪筆殿㘭言動必書實¶
用自警非但率循故事而已選任之重異於庶官惟克¶
俊鉌博物能言絶出倫類檢由識耀克俊次遷蔽自朕¶
心式昭寵遇勉之無斁將觀爾能可¶
　　　隨龍慶國柔懿淑美保慈夫人吳氏上遺表特¶
　　　　贈柔懿淑美端靖肅恭保慈夫人¶
勅朕隆恩念舊追往厚終眷惟慈保之勲敢後哀榮之¶
典慶國某夫人吳氏婉嬺淑美端莊裕和行悉中於壼¶
<pb:KR4d0162_WYG_046-4b>¶
彛言不踰於内則儀型禁掖居有令名擁佑眇躬至登¶
大寳念艱虞之方靖固康樂之是圖庻安鐘鼎之榮遽¶
覔壑舟之逺愍章雖寵顧莫寫於予悲素號有加冀益¶
昭於爾徳惟光靈之未冺尚誠意之可通可¶
　　　祝師龍太府寺丞¶
勅具官某太府之職出納邦財丞於其間事任惟劇爾¶
才能小異達於聴聞往服厥官以佐爾長可¶
　　　故保慈夫人親屬孫女雍氏故男新婦陳氏並¶
<pb:KR4d0162_WYG_046-5a>¶
　　　　封孺人¶
勅某氏眷惟保慈之徳實佑朕躬奄其云亡中心是悼¶
疏恩之典并及懿親祗服寵休毋忘所自可¶
　　　故保慈夫人本位官承節郎代手分蘇練特與¶
　　　　轉兩官¶
勅具官某眷惟保慈之徳實佑朕躬奄其云亡中心是¶
悼疏恩之典下及儲胥祗服寵休毋㤀所自可¶
　　　范同除檢正¶
<pb:KR4d0162_WYG_046-5b>¶
勅具官某两禁腹心之地帶轄萬務賦於中臺爰置屬¶
僚總司其出以爾同學問淹貫志行卓偉更閲既乆聲¶
稱蔚然稽於羣言宜在兹選嗚呼命令之出實艱厥初¶
毫釐之差繆以尋丈爾居其位職思其稱焉勉之毋忽¶
可¶
　　　朱松吏部郎官張宦司勲郎官喻汝礪駕部郎¶
　　　　官¶
勅具官某中臺總天下之政列屬分曹序於左右既重¶
<pb:KR4d0162_WYG_046-6a>¶
其選旋以次遷將使明習憲章周知其故則朕儲蓄待¶
問不為無人惟松與宦一時之望汝礪召自遐服敷表¶
可觀兹錫贊書各事其事無使來效有愧朕言可¶
　　　陳昱大理寺丞¶
勅具官某獄重事也人有智愚官有上下獄疑者讞至¶
移廷尉則他無所控告矣今命爾往為之屬以觀厥能¶
俾民自以為不寃則為稱職可¶
　　　楊邁知䕫州¶
<pb:KR4d0162_WYG_046-6b>¶
勅具官某䕫居楚蜀之間控臨三峡是為咽喉之地建¶
牙分閫重於他邦爾邁敏識絶人通才識變更閲既乆¶
譽稱其實我圖帥守僉曰汝宜綏靖兵民布宣惠澤汝¶
之職也往其懋哉可¶
　　　王次翁工部侍郎¶
勅宫室器械之政營田山澤之令名在冬官職存事典¶
惟時卿貳選任匪輕具官某行稱其言識根於學頃自¶
柱史擢居掖垣謀猷卑鄭國之討論制作得漢家之深¶
<pb:KR4d0162_WYG_046-7a>¶
厚迴翔既乆進秩是宜疇若予咨莫如汝可往欽成命¶
無替厥終可¶
　　　程克俊中書舍人¶
勅柱史記言動之官中書基命令之地非一時之傑不¶
與選掄而兩禁之嚴均為邃宻兹錫贊書之寵序陞法¶
從之功具官某志行不羣論議守正履聖賢之閫閾咀¶
典籍之英華發為文辭最宜訓詔服我新渥攄爾舊聞¶
予欲觀仲舒之古風見於有作予欲問崔琳之今事益¶
<pb:KR4d0162_WYG_046-7b>¶
所未能勉追昔人以稱朕意可¶
　　　周葵起居郎¶
勅左史載筆職在記動進直螭陛退居鸞臺是惟儒者¶
一時之榮以爾葵執徳清夷秉心端亮两居御史風節¶
凛然有藜藿不採之風見松栢後凋之操引以自近益¶
觀厥猷我乃正心爾無曲筆庻幾終譽不愧前聞可¶
　　　李仲孺知廬州¶
勅具官某合肥地控江淮為今重鎮搶攘之後民物尚¶
<pb:KR4d0162_WYG_046-8a>¶
繁必得一時通敏之才付以千里帥守之任爾器能宏¶
博論議激昂奉使典州所臨底績易俾方面以究爾長¶
詩曰不剛不柔敷政優優又曰豈弟君子神所勞矣服¶
我明訓毋失厥中可¶
　¶
　¶
　¶
　¶
<pb:KR4d0162_WYG_046-8b>¶
　¶
　¶
　¶
　¶
　¶
　¶
　¶
　苕溪集巻四十六¶
