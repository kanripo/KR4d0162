# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:58.756960
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 卷二十七
<pb:KR4d0162_WYG_027-1a>¶
欽定四庫全書¶
　苕溪集卷二十七　　　　宋　劉一止　撰¶
　　請䟽　　題䟦¶
(一/)　　請承天文長老䟽¶
道人分上隨處縱横佛氏門中臨時顯設而况開千年¶
之祖席新一日之叢林頃是作家承當此事長老文公¶
天僮嫡嗣黄龍諸孫久為道俗之宗師端是人天之眼¶
目機鋒電掣棒喝風生惟承天道塲盖㑹稽名刹百衲¶
<pb:KR4d0162_WYG_027-1b>¶
之規繩久廢溈山之警策無聞近自琳宫復歸蘭若尺¶
天寸地共知道化同流萬壑千巖請向要津坐斷當仁¶
勿避正令湏行¶
　　　請天章長老再入䟽¶
在在處處皆是道塲刹刹塵塵無非佛土而况風篁絶¶
景巖壑故棲修竹茂林有東晉羣賢之勝蹟琅凾鈿軸¶
藏西清列聖之寳章惟此住持不同眇小長老某人機¶
鋒獨出福慧䨇行雲門宗支密傳心印蘭亭世襲自立¶
<pb:KR4d0162_WYG_027-2a>¶
家風此時無異彼時已住不妨再住直湏化出善財彈¶
指之閣再安維摩方丈之居是為末後神通為作當来¶
利益僉言所属仁者何辭¶
　　　請天寧覺長老䟽¶
越絶城中宫如化出&KR0805;堵坡下峯是飛来鐘鼓四聞烟¶
雲環拱堪作人天眼目方可住持正當時節因縁不容¶
放過長老覺公宗門先覺古佛後身誓不二于黙然擲¶
大千於方外全潮不露孤月現前雖云自已家風要是¶
<pb:KR4d0162_WYG_027-2b>¶
為人邊事臨時顯設在處神通無舉足下足之殊何彼¶
方此方之擇再試金剛寳劒拈出古廟香爐尺地寸天¶
同歸指掌千巖萬壑此是要津已属當仁不妨坐斷¶
　　　請天台教院開闍黎疏¶
一心三觀盖從空假中求萬論千經不離言說邊事兼¶
融此義湏假通人闍黎開公威徳嚴身清真拔俗游戯¶
三昧心筆力為神通和㑹兩家作儒書以術事惟天台¶
净刹據越絶要津自利利他正要㕓中之隱無說説法¶
<pb:KR4d0162_WYG_027-3a>¶
始名教外之傳僉曰當仁毋勞㒺避¶
　　　請圓通教院如闍黎疏¶
領畧真機覺悟止縁一宿縱横妙㫖談説至於九旬有¶
覺非真多談亦妙欲了此間勝義直湏本分導師闍梨¶
如公學道䆳深辨才通敏支遁之善標宗㑹雅䝉謝傅¶
之知道安之畧徧羣書宜得習公之譽矧圓通之古刹¶
號靈感之道塲人于大士有縁食是諸天打供茍非宿¶
望難服衆心舉歩而識象王兹焉取法探穴而得虎子¶
<pb:KR4d0162_WYG_027-3b>¶
誰敢争行(教僧舊呼師/為如虎子)要恢東越之宗風無愧靈山之¶
聼象¶
　　　請天長知觀蕭法師疏¶
鑑湖一曲琳館百楹草木葱蘢烟霞清潤賦詩載酒䟦¶
翰林外監之蹤騎氣御風有安期羡門之侣惟是勝士¶
乃堪此居知觀法師挺㧞俗之孤標秉棲巖之素志丹¶
經石髓曽遇異人金母木公為傳真語主張道紀領袖¶
羽流庻幾惠然肯来為成此叚竒事¶
<pb:KR4d0162_WYG_027-4a>¶
　　　請龍瑞知宫棲法師疏¶
㑹稽鎮山陽明洞府齋宫宏啟羽帔四臻必等名流為¶
扶道紀知宫法師神棲物表心拜帝關讀三洞之秘言¶
受七真之妙訣飛符噀酒未忘救物之誠採术茹芝便¶
作住山之計僉言所属仁者何辭¶
　　　龍瑞宫開堂疏¶
太上妙道體合自然三洞靈文言無韻麗欲開此祕必¶
得其人知宫法師慕箕潁之高風有孫許之逸韻巖棲¶
<pb:KR4d0162_WYG_027-4b>¶
穴處不妨風馭之從游心拜黙朝自覺帝關之咫尺来¶
從東秀坐鎮陽明傾耳蘂書浣心益衆祝君王之萬壽¶
賛寳祚之中興¶
　　　題褚氏印施金光明經後¶
㑹稽褚邦直印施大乘金光明經薦嚴二親用報㒺極¶
属余題其後毎得書問無恙外未嘗不以為言余謂孝¶
子之于親無所不用其至以為親之徳不可報者終於¶
不報而已若曰必報在一念頃盖以周徧十方於光明¶
<pb:KR4d0162_WYG_027-5a>¶
㑹王菩薩諸佛如一一親至其前承事供飬無空過者¶
而况此經一句一偈一字一義了然在目其為莊嚴亦¶
豈有量乎哉余之言無能加損也紹興五年十二月戊¶
申呉興劉某題¶
　　　䟦李尚書贈政上人三詩¶
政上人擕尚書隴西公送行三詩見示将刻之石俾余¶
䟦其後隴西公胸中如水鑑所見外物不能以情遁師¶
既經題品矣黃龍三關不足道也紹興五年三月日呉¶
<pb:KR4d0162_WYG_027-5b>¶
興劉某題¶
　　　題章致平丐父内徙表後¶
故禮部章公刺血上疏匄父内徙懇到深切辭氣交盡¶
既上半嵗而得請家人子弟鮮有知其事者後四十年¶
而公之真蹟乃存於一故時相之家公之次子今上饒¶
使君實得之嗚呼豈偶然也哉豈偶然也哉使君不圖¶
見請且使䟦卷軸後某伏讀數過且喜且悲之悲公誠¶
孝之實久埋而未耀喜公之有子能致之於流落艱難¶
<pb:KR4d0162_WYG_027-6a>¶
之中俾公行義畧見於此書而世襲之美抑他日又有¶
大焉者也紹興十四年六月某日呉興劉某記¶
　　　䟦司業許公墨帖後¶
司業許公在太學時某為諸生實相先後因獲從師徳¶
游公行義文學一時宗師非但鄉里後進如某者知敬¶
慕而已逮今逾五十年前輩軌迹既不可追師徳又下¶
世而得此卷軸於師徳之令子展讀感歎謹識¶
　　　䟦孫求仁運属夢記石刻後¶
<pb:KR4d0162_WYG_027-6b>¶
求仁三嵗而孤又二嵗喪所恃寄飬外家世間可悲愍¶
事無越於此當是時人其謂我能自奮身大其家風種¶
學績文為多縉紳光賁泉壤如今日之懿乎成否有命¶
雖求仁亦不敢自必抑其先徳有以見符見於夢寐殆¶
誠孝所感發云紹興二十九年六月辛丑呉興劉某書¶
　　　䟦南宫唱和詩後¶
太僕公最先得詩名後来宗英皆莫及計與東坡先生¶
同官時距今七十年中間某居太學不敢以姓名累典¶
<pb:KR4d0162_WYG_027-7a>¶
謁晚乃得此卷軸於公之曽孫師醇某年已八十矣追¶
前軰事三歎而歸之紹興丁丑八月上澣吴興劉某題¶
　　　䟦莫用之書藏經¶
同郡莫用之未老而請老好閒而得閒予甚喜之久不¶
得靣一日持所書釋氏藏典曰寳積華嚴涅槃經及大¶
智度論等累四百五十餘卷通為四十八函見示以薦¶
其親又於報本禪院創修輪藏以貯此經累嵗而後辦¶
嗚呼亦良苦矣予真為之喜三歎而歸之曰用之於今¶
<pb:KR4d0162_WYG_027-7b>¶
志願已畢真得閒矣真得老矣紹興二十九年七月丙¶
戌劉行簡書¶
　　　題費校書被召書命軸後¶
毗陵費懿恭校書之子錯為歸安丞一日過余出其先¶
君同陳去非大叅張彦寔舍人召對書命於今三十年¶
三君子皆一時名士士之畏服者也其後陳張二公位¶
通顯懿恭僅居三館已而歸隱錫山再召不起盖其志¶
也世人以進退議得失余以謂士各有志亦有命焉茍¶
<pb:KR4d0162_WYG_027-8a>¶
遂其志均為得也何失之有獨喜懿恭有子能世其家¶
若相乘除云紹興三十年正月(闕/)　吴興劉行簡書¶
　¶
　¶
　¶
　¶
　¶
　¶
<pb:KR4d0162_WYG_027-8b>¶
　¶
　¶
　¶
　¶
　¶
　¶
　¶
　苕溪集卷二十七¶
