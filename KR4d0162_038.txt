# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:58.957593
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 卷三十八
<pb:KR4d0162_WYG_038-1a>¶
欽定四庫全書¶
　苕溪集卷三十八　　　　宋　劉一止　撰¶
　　外制¶
　　　鄭剛中秘書少監¶
勅具官某中秘圖書之藏其属皆一時人物之英朕所¶
樂育以待用者也平居商確古今考稽得失論議切磨¶
叅錯後先非文行兼優過人數等朕不使爲之長也爾¶
志節端亮見於踐更强識博聞足以華國兹用命爾領¶
<pb:KR4d0162_WYG_038-1b>¶
䄂衆俊優游書史之間其自今(闕/)　　　焉可¶
　　　王次翁起居舍人¶
勅具官某柱史之任其選甚髙進直殿坳職書言動綴¶
兩禁近臣之列為一時儒者之榮匪曰能賢将焉稱此¶
爾學通以博氣粹而剛蓄養亭涵不求近用天官之属¶
册府之貳踐更未幾譽望已孚載錫命書俾司記注往¶
其祗服益勵爾修可¶
　　　方庭實宗正少卿¶
<pb:KR4d0162_WYG_038-2a>¶
勅具官某自昔帝王施徳于宗族厚矣抑有政焉在堯¶
稱敦叙之仁于周有辨親䟱之義政在司宗理當遴選¶
以爾文行之懿咸有古風氣識之髙不求近用輟從六¶
察擢貳列卿爾其廣朕親睦之恩而謹其序録之事則¶
為稱職尚勉之哉可¶
　　　右宣義郎丘奐等充二京淮北宣諭司属官各¶
　　　　先轉一資¶
勅具官某朕惟二京生靈久隔謳吟之俗思見漢官爰¶
<pb:KR4d0162_WYG_038-2b>¶
授使指宣道至懐爾等從行皆以才選稍進官秩以示¶
寵光尚其勉之可¶
　　　鄭諶差從郭仲荀前去東京特與横行上轉¶
　　　　行一官¶
勅朕惟王畧治及舊都委任近臣往司管籥惟時僚属¶
悉聼選掄具官某有位於軍見推忠孝肅持軍律式位¶
其行序進横階是為異數服我休命益勵爾修可¶
　　　李誼中書舍人兼直學士院兼侍講¶
<pb:KR4d0162_WYG_038-3a>¶
勅唐虞之制莫尚於坦明商周之書獨稱於灝噩盖斯¶
文之興替關治道之汙隆惟兹播吿之修不匿厥指則¶
若卜筮之事罔不是孚代言之難於斯為重具官某學¶
探聖域文有古風頃以時髦薦更親擢肅憲綱於臺察¶
盡規益於棘垣拳拳致主之忠表表濟時之畧載稽公¶
議益簡朕心用錫賛書就陞辭掖兼禁林之典册侍經¶
幃之深嚴非爾之能其誰有此尚思稱塞以對寵休可¶
　　　楊應誠落致仕差充提舉京城四壁檢察諸門¶
<pb:KR4d0162_WYG_038-3b>¶
　　　　兼節制軍馬司叅議官¶
勅大夫年髙則吿老於朝不以官職之事累焉古之制¶
也至于精爽未衰忠義内激與國休戚獨能恝然如秦¶
越人之相視哉具官某智識不羣親賢好義亷靖之操¶
有如氷霜服在近班見稱忠謹挂冠神武亦復淹時属¶
中都之既寧委近臣而居守眷爾養恬之久起於得謝¶
之餘俾賛軍謀往固封守魏公雖老尚堪一行馬援據¶
鞍故可矍鑠體朕至意益恢逺圖可¶
<pb:KR4d0162_WYG_038-4a>¶
　　　張浚復資政殿大學士充福建路安撫大使兼¶
　　　　知福州¶
勅朕當饋思賢劇安危之注意殿邦作牧頼文武之兼¶
資乃眷邇臣實惟舊徳肆頒名命庸示寵私具官某篤¶
實思和剛明卓偉忠可貫于金石信自通于神明許國¶
以來視身何有相朕艱難之際偹殫夙夜之勤功在王¶
家事藏盟府慨念投閑之久属當謀帥之初惟長樂之¶
奥區盖七閩之重鎮耕桑阜盛民俗安恬欲並協於師¶
<pb:KR4d0162_WYG_038-4b>¶
虞宜莫如於宿望通籍秘殿増光元戎風物不殊曽是¶
經行之舊旌麾所指共知條教之新勉為朕行徒得君¶
重可¶
　　　勾龍如淵罷御史中丞提舉宫觀¶
勅朕于廢置予奪之命若天地之化春生秋殺未嘗有¶
心至於子大夫自有罪朕亦不得而私焉具官某頃以¶
時才儀於要路粤自詞掖執憲中司庻幾肅将紀綱以¶
警有位而狂言之發乃在爾僚事既稽於上聞忿實由¶
<pb:KR4d0162_WYG_038-5a>¶
於交惡頗失近臣之體難迯不敏之愆免所居官奉祠¶
真館其思循省毋重悔尤可¶
　　　故嗣濮王仲湜婿承節郎孟思恭可閤門祗候¶
　　　　免供職¶
勅具官某上閤之職號稱華要選擇惟遴不以假人爾¶
以王邸之親獲膺是寵其思自飭以稱所蒙可¶
　　　右廸功郎張楹前任錢塘尉賣鹽増倍循一資¶
　　　　(宋林同/此詞)¶
<pb:KR4d0162_WYG_038-5b>¶
勅具官某爾奉職恪勤應於賞格進階之寵用勉後圖¶
可¶
　　　左朝議大夫充祕閣修撰徐公裕因赦叙元降¶
　　　　一官¶
勅具官某爾坐累貶秩名在丹書念頗閲於嵗時亦既¶
更於蕩宥俾從甄叙兹乃彛章服寵惟新尚圖稱塞可¶
　　　侯公達暴露賞轉一官¶
勅具官某曩者大将出師蕩平㓂孽匽薄夙露爾亦良¶
<pb:KR4d0162_WYG_038-6a>¶
勤序進一官是為殊寵可¶
　　　周聿充陜西路宣諭使乞差盖閎張致平充准¶
　　　　備差使先次轉一官¶
勅具官某我有使指往臨西秦惟時從行悉聼自擇進¶
官之榮用勸爾勞(留守辟則云留都/之重我得信臣)¶
　　　監進奏院羅萬楊適各降一官¶
勅具官某爾等奉職不審事乖後先貶秩之愆盖其自¶
速尚知循省以勵后圖可¶
<pb:KR4d0162_WYG_038-6b>¶
　　　承節郎陳仕澄詭詐圖利依斷降一官¶
勅具官某爾率情忘行事由規利比從吏議罪渉己私¶
故褫一官以戒不韙可¶
　　　右宣義郎張澹前知吉州萬安縣輟差弓手監¶
　　　　欠稅人致阿陳等鎻索遺火燒死事依法寺¶
　　　　斷降一官衝替¶
勅具官某爾為縣大夫視民如㓂至遣鄕兵程督賦人¶
事生意外職汝之由免所居官貶秩一等是為寛典其¶
<pb:KR4d0162_WYG_038-7a>¶
務省循可¶
　　　李綱知潭州兼安撫大使(改除宫祠/)¶
勅入搃百揆作股肱耳目之臣出殿大邦號禮樂詩書¶
之帥任是安危之責孰踰耆舊之賢具官某識洞幾微¶
氣全英特修身自昔非孔孟之言不師許國以来惟伊¶
吕之心是志屢展經綸之學寔兼文武之資忼慨百為¶
夷險一意方且辭功名而不有占藪澤之自娯未忘憂¶
國之風忍袖濟時之手眷長沙之巨屏居南紀之上游¶
<pb:KR4d0162_WYG_038-7b>¶
地控荆湘勢臨呉楚惟威聲之先暨奸慝自消矧條教¶
之舊孚歌謡猶在淮揚之徒得君重其勿留行方叔之¶
克壯其猷豈能無望祗服朕訓有光前聞可¶
　　　郭仲荀男武翼郎閤門宣賛舍人及之換授右¶
　　　　通直郎¶
勅具官某爾以文任得官升華上閤亦既榮矣時方右¶
武爾獨慕文勉狥厥私是為異數可¶
　　　忠訓郎王穀乞改正轉官别給吿命¶
<pb:KR4d0162_WYG_038-8a>¶
勅具官某爾昔者以勞進官有司過差致乖秩序兹從¶
更定申以書命可¶
　　　秉義郎陸甫特除閤門祗候¶
勅具官某上閤之職日侍禁嚴右選之華無以易此爾¶
才能小異膺受寵榮宜勵厥修以圖稱塞可¶
　¶
　¶
　¶
<pb:KR4d0162_WYG_038-8b>¶
　¶
　¶
　¶
　¶
　¶
　¶
　¶
　苕溪集卷三十八¶
