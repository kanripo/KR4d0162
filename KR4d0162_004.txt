# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:58.385243
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 卷四
<pb:KR4d0162_WYG_004-1a>¶
欽定四庫全書¶
　苕溪集巻四　　　　　　宋　劉一止　撰¶
　　古詩¶
　　　南山有蹲䲭一首示里中諸豪¶
南山有蹲䲭春田多鳬茈何必泌之水可以樂我饑六¶
師擁行在閭巷屯虎貔民食尚可紓軍食星火移努力¶
輸縣官無乏轅門炊所願將與士感此艱食時忠義發¶
飫腹向敵爭先之驅逐狐鼠羣㝢縣還清夷我輩死即¶
<pb:KR4d0162_WYG_004-1b>¶
休粒米不敢私¶
　　　聞杭州亂二首¶
饑來命餉寒索衣官家養兵如養兒時平軍律久玩弛¶
轅門笑歌驕莫随往時金陵囚刺史今者杭城漕臣死¶
稽天狂焰窮朝昏千丈紅霞炫江水隣州之兵如此兵¶
嗚呼此難何時平¶
　　　又¶
縋城将母走者誰吾宗貴人丞相兒髙門潭潭深如海¶
<pb:KR4d0162_WYG_004-2a>¶
一朝赤脚踏路岐吁嗟身世何所有金帛滿家那得守¶
衣冠自古皆賊仇玉石俱焚無好醜嗚呼安得貧富受¶
用勢略齊無庸懸絶産禍機¶
　　　傅子駿右司見和雪句且有兩宫北狩之感復¶
　　　用韻二首¶
萬里胡沙驚毳幙北望旄頭天際落向來官軍如路人¶
受甲逡巡惟指鶴寧知竟屈鑾輅尊問天火令何當燉¶
落雪如絮不我溫九閽夢想血面論¶
<pb:KR4d0162_WYG_004-2b>¶
　　　又¶
先生著書風撼幙詩成弄筆雲烟落舍傍種竹欲招鳳¶
郭内有田纔給鶴眼看雪片黏空尊寒齋芋火猶能燉¶
怪我官冷何時溫我亦聊爾公弗論¶
　　　次韻方允迪祕監歩月感懐一首¶
伊昔苕水濵詩酒相迎送紅蕖三百頃天遣作妙供於¶
今㡬何時喜懼不同夢驚心風月夕怨笛有殘弄所嗟¶
老侵尋不愧官冗從當時季孟間衆識長雛鳳寧知天¶
<pb:KR4d0162_WYG_004-3a>¶
一角復此樽酒共文章千古事習氣無乃重詩如朝陽¶
鳴一一律吕中從逰二三駿蹀躞不受鞚阿威有家學¶
落筆競豪縱傷時復懐舊一笑得再慟公等俱勉旃如¶
我堪㡳用¶
　　　允迪以羊膏瀹茗飲吕景實景實有詩歎賞僕¶
　　　意未然輙次原韻¶
精金不受釧釵辱瑞草何曽取膏腹乳花粥西名巳非¶
薦以羊肪何太俗山林鐘鼎異天性難遣華腴偶窮獨¶
<pb:KR4d0162_WYG_004-3b>¶
森森正味苦且嚴玉質無瑕誰敢戮君家饌林多錯本¶
讀罷流涎誑枯吻故令茗盌變腥膻逺想黄封雪花醖¶
呼酪為奴逢彼怒自惜争雄巧相妒我寧不飲信我說¶
獨喜君詩有神助君不見穆家兄弟故可人概以骨鯁¶
恐異趣¶
　　　將如京師和方時敏機宜十二辰歌一首¶
羣兒鼠竊均有遇老矣自知牛後誤成功未解鬬兩虎¶
援翰徒勞秃千免佩書丱首何龍鍾靈蛇光怪蟠心胸¶
<pb:KR4d0162_WYG_004-4a>¶
馬頭二千悲逺道羊角萬里無髙風秦歌嗚嗚楚猴舞¶
一笑何如共雞黍謀身狗茍君勿嗤聊戲墨猪書韻語¶
(昔人論書云瘦為/形枯肥為墨猪)¶
　　　五十少公卿贈何子楚居士¶
五十少公卿三十老舉子世間老與少不必較年齒我¶
觀宦達人顔色自豐美癯者忽易腴變化一日耳人言¶
老再少信是有此理我為老諸生流落踰二紀四十又¶
過四淟涊百僚㡳說老巳十年何况真老矣壮氣摧幽¶
<pb:KR4d0162_WYG_004-4b>¶
憂髮白面目緇寧有再少時一衰乃如此何郎窮過我¶
齒髮亦相似閒居傲軒裳臞腹滿經史時時吐光燄麗¶
句落忩几誰家肯終恵試此足千里空令坐窮獨閤户¶
今埽軌宦達世共慕閒曠我所喜丈夫生世間要自發¶
竒偉富貴何足云功名半張紙古來傲世士良是窮乃¶
止未有如子年忼慨隠㕓市我不愧公卿愧此少居士¶
　　　水村二首示友人¶
浮花蕩漾青薲小緑柄欹垂剪刀草朝從港東暮港西¶
<pb:KR4d0162_WYG_004-5a>¶
採花擷草無盡期秋光有盡意無盡萬馬奔騰小作陣¶
眼中未飽公莫回饑腸作惡如鳴雷¶
　　　又¶
張公一生雲水客往嵗孤蹤寄苕霅故人刺史眼為青¶
願為泛宅浮清泠當時鷗鳥難問跡尚有水村名泊宅¶
碧蓑青笠寧在無令公仙去當傳余¶
　　　借居鸕鷀山中一首呈方允迪道蹤昆仲¶
長松舞髙寒落澗㵼清泚笙簧響天上金石鳴地㡳雲¶
<pb:KR4d0162_WYG_004-5b>¶
容何潤澤下有隠君子樂此山水音清若變流徴怪我¶
從何來塵土兩目眯冦戎在江滸薦食心未巳赤嚢走¶
邉報朝暮異憂喜安知隠人樂勝絶有如此古來成敗¶
事不入山中耳願言晚相收寘我巖壑裡酌泉得醒心¶
茹水可不死况有載酒人半道同栗里(屢從道蹤飲其/所居在半道間)¶
　　　山居作拆字詩一首寄江子我郎中比嘗以拆¶
　　　字語為戲然未有以為詩者請自今始¶
日月明朝昏山風嵐自起石皮破拈壁古木枯不死可¶
<pb:KR4d0162_WYG_004-6a>¶
人何當來意若重千里永言詠黄鵠志士心未巳¶
　　　次韻鄭維心貽盧叔才一首¶
朝行轉木末暮返循水涯生長山水間途窮自知歸萬¶
緒更擾擾衆目何睽睽有若脫&KR2771;牛邂逅得此時坐念¶
盧夫子與世真背馳讀書如董生三載圃不窺清詩見¶
真情觀者豈得疵春風入閭巷爛熳百卉菲摩腹忽起¶
行菜茹傷蕨薇平生經綸學無術取世資貧交可相覔¶
叩門兩無疑富貴不汝求吾至君勿揮¶
<pb:KR4d0162_WYG_004-6b>¶
　　　次韻維心謝沈尚書恵筆一首¶
書生磨吻鉛刀銛君家手筆不退尖琢成秀句奪天巧¶
平揖鮑謝奴髙錢郊寒島瘦復可哂漢風楚國真能兼¶
胸中疾邪茹不吐但覺忿氣生虬髯叵堪陳夀書漢實¶
毫端有口可得箝(維心修/三國志)尚書昔侍金華講論議凛凛¶
秋霜嚴曽将一字竊魯史(尚書曽/講春秋)未用三語求阮瞻分¶
召賜筆助清峭雕犀鏤象光出奩如吾樸遫豈足數半¶
世翰墨徒心潛老去文章讀不入編帙散亂如投籤因¶
<pb:KR4d0162_WYG_004-7a>¶
君窮討黙自愧僻魯成痼何時砭須要盡見君家書槁¶
死不歎周南淹更從湘東覔金管賞激忠孝祛妍憸¶
　　　謝吴興守李端明致酒一首時寓徳清¶
孔愉廟邉溪水長石壁巖下飛泉香居士住此㡬寒暑¶
只見四山青又黄今年春雨摧麥芒六月稻穟乾欲僵¶
煩公焦勞坐黄堂何不趣公歸賛襄為時開閤隂與陽¶
不令此憂遺君王我君有如坐甑内口顧怫鬱不得驤¶
公欲令我蘇肺腸白衣致酒甚沛湧瓶粟未空陶氏倉¶
<pb:KR4d0162_WYG_004-7b>¶
得酒且到王生鄉更招山前老漫郎(謂沈/次律)渠家曲柄荷¶
可觴(大梅山法常禪師隠居餘姚南梅子真所棲有僧/尋拄杖迷路至菴前問師住此多少時師云只見)¶
(四山青/又黄)¶
　　　月出一首¶
東峰髙如屏月出久未知竹影忽上牕淡臺時參差出¶
入坐數息瞑久息愈遲舉目月在忩便覺心境移平生¶
浪紛擾自省黠半癡嵗晚得此身終焉以為期山中有¶
寒暄我不記四時樂此見有初非關未忘詩¶
<pb:KR4d0162_WYG_004-8a>¶
　　　剡溪道上¶
一水縈不斷千巖翠相扶孤篷載雪歸我昔見畫圖今¶
年兩經行明晦自惨舒旱夏山若焦秋至潦溢途是中¶
無故人王事當馳驅景物寄心賞随愚便有餘不覺老¶
季真乞歸尚狂踈官家賜閒身用㡳一曲湖¶
　　　觀大龍湫一首¶
峰頭鴈何在井㡳龍不出吐作玉虹流倒挂二千尺落¶
澗勢初緩漸聼轉山急噀面飛雨過着衣晨霧濕造物¶
<pb:KR4d0162_WYG_004-8b>¶
等幻戲此地真絶特勿言王事勞遇勝得小立慙愧大¶
尊者㡬載面青壁山髙不礙見泉聲不妨寂¶
　　　次韻建安劉彦冲學士寄茶一首¶
寒溪日潄枯腸潔自志窮愁漸陋劣故人不愛北苑春¶
更遣清甘嚅吻頰只今相望如參商武夷孤絶雲蒼茫¶
㡳事坐閱百鳥翔要偕玉川風兩腋髙飛令吾墜君傍¶
　　　賦程伯禹給事漫吾亭一首(時伯禹至宣城/)¶
道州固傷時晚嵗吾山溪彼物何曽争我自分兩畦宣¶
<pb:KR4d0162_WYG_004-9a>¶
州絶代賢雅志蘇羣黎胸次包峥嶸不肯露角圭何從¶
得漫名正恐亦偶題𣺌觀身世空萬境俱一齊浪云出¶
䖏殊不悟東自西向來功名轍復入山水蹊公今持左¶
符早晚朝金閨生賢出世間渠能絶攀躋要須了此心¶
泛應忘髙低昔我盖巳漫今我亦非迷¶
　　　獨居會稽官舍送僧逰龜溪因記寄聲弊廬¶
老人年六十生理常刺促歸無一稜田此事亂心曲妻¶
孥𣺌相望幼稚炯在目師今遇龜溪山水無盡緑石壁¶
<pb:KR4d0162_WYG_004-9b>¶
嚴寳坊泉甘宜杞菊但恐齋厨空眼飽不救腹並行山¶
徑微草露濕人足師訪老人家門前有修竹¶
　　　酬王元渤舍人方智善學士求余作墨竹一首¶
　　　(余所居似賢堂盖先伯祖雜端為竹/製名今竹與故牓皆亡因叙此意)¶
堂名似賢人似竹瘦節孤髙照崕谷百年人與竹俱化¶
尚有諸孫來借宿家風愛竹餘底事至今十飯九不肉¶
惟應說食誑枯腸更寫寒梢媚幽獨王郎散帶談清虚¶
為竹造門顔不忸方英烱烱貌臞甚門倚江干千个緑¶
<pb:KR4d0162_WYG_004-10a>¶
兩家人物摠風流石壁山前烟雨秋豈惟千首輕萬戸¶
胸中世襲瀟灑侯我乃癡絶非畫絶憐此霜根貫金鐵¶
短綃淡墨持似公更聴我詩聲激烈¶
　　　題等侯軒一首(姚氏庵種竹萬个道人瓊公邀/予坐其傍余因名其軒曰等侯)¶
　　　(且為他日子孫封侯之讖云陸龜䝉詩/云湖山自是清凉國初竹合封瀟灑侯)¶
蒼官與青士都封瀟灑侯萬个儼相持更比千戸優道¶
人心安樂可念過不留延我聴風牕凄清韻天球傍瞻¶
卧麟冡卿雲覆杯邱前峰鬰岧嶤落澗縁道周居然氣¶
<pb:KR4d0162_WYG_004-10b>¶
象異况乃世徳修他日名可占子孫荷靈休¶
　　　訪石林葉少蘊觀文二首¶
卿雲覆其上草木争鮮新竹露先參差晴曦破蕭晨萬¶
石紛拱揖静黙自主賔似中有老仙雲霞煥精神朝暮¶
林壑間搜抉出怪珍風欹青篛笠雨墊烏角巾山靈指¶
山謂此是䕫龍身如何輕世累蕭散與許真了知褎衣¶
貴未若巖石親功名乃棄餘道徳受咨詢我來追步趨¶
且復結勝因劇談到羲皇愧此真天人¶
<pb:KR4d0162_WYG_004-11a>¶
　　　又¶
䕫龍在邱壑神物發幽祕森然萬瓊瑰㕘錯分位置踞¶
地猛獸伏拏空孤鳥厲先後相長雄突怒疑攫噬各以¶
竒自列寧謂我獨嗜羊酪非不珍蓴羮有至味鄭公信¶
骨鯁我但見嫵媚種竹被崕巒惡木不得地荃蘭偏九¶
畹薉草惨無類造化初何心被物自殊志那知此巖傍¶
閱世等如寄願言賦丹青逺近同一視¶
　　　次韻倪文舉芮國器扁舟見過溪上之作¶
<pb:KR4d0162_WYG_004-11b>¶
頡有兩玉人風流晉宋間况復子倪子妙思輕小山訪¶
我相後先知我倦飛還僮僕怪主人羈縻如在閑何曽¶
得此客能使意緒寛從今望仙舟我門肯常關春風孔¶
郎溪松下荆可班¶
　　　几上人名所乗舟曰釣月庵求詩為賦二首¶
古徳杖頭挑今師竿下取月滿體自如清光無䖏所¶
　　　又¶
昔人釣忘餌今師亦忘鈎静夜江不湍孤光送歸舟¶
<pb:KR4d0162_WYG_004-12a>¶
　　　雙頭黄芍藥二首¶
漢宫時世妝承恩嬌姊妹解道根蒂同如何心兩背¶
　　　又¶
映立自亭亭吸飲風露饒不作恩與怨世間兒女妖¶
　　　龜溪左顧亭二首¶
餘不溪上山映我杯中緑我醉狂欲歌潛蛟睡方熟¶
　　　又¶
溪面寒無風澄瑩千丈緑我欲放輕舠霜鏡不敢觸¶
<pb:KR4d0162_WYG_004-12b>¶
　¶
　¶
　¶
　¶
　¶
　¶
　¶
　苕溪集巻四¶
