# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:58.326071
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 提要
<pb:KR4d0162_WYG_000-1a>¶
欽定四庫全書　　　　　集部四¶
　苕溪集　　　　　　　　别集類三(宋/)¶
　　提要¶
　　　　臣等謹案苕溪集五十五巻宋劉一止撰一¶
　　　　止字行簡湖州歸安人宣和三年進士紹興¶
　　　　初召試除秘書省校書郎厯給事中以敷文¶
　　　　閣直學士致仕事蹟具宋史本傳按陳振孫¶
　　　　書録觧題稱一止居𤨏闥僅百餘日忤秦檜¶
<pb:KR4d0162_WYG_000-1b>¶
　　　　罷去閒居十餘年後檜死復召仍力辭不起¶
　　　　年八十二乃終盖亦守正不阿之士其殁也¶
　　　　韓元吉為作行状稱其文章推本經術出入¶
　　　　韓栁不效世俗纎巧刻琢雖淹迤宏博而闗¶
　　　　鍵嚴備其為詩寓意髙遠自成一家吕本中¶
　　　　陳與義讀之曰語不自人間來也是其著作¶
　　　　亦盛為當代所推矣行狀及宋史本傳皆稱¶
　　　　非有齋類稿五十巻書録觧題亦同此本前¶
<pb:KR4d0162_WYG_000-2a>¶
　　　　　有曝書亭印記盖朱彛尊家舊鈔題曰苕溪¶
　　　　　集不知何人所改又詩文共五十三巻末附¶
　　　　　行状一巻誥詞一巻凡五十五卷數亦非其¶
　　　　　舊或後人掇拾遺篇増附其後因而更名歟¶
　　　　　乾隆四十四年九月㳟校上¶
　　　　　　　　　　　總纂官(臣/)紀昀(臣/)陸鍚熊(臣/)孫士毅¶
　　　　　　　　　　　總　校　官　(臣/)　陸　費　墀¶
