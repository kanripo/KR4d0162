# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:58.840008
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 卷三十一
<pb:KR4d0162_WYG_031-1a>¶
欽定四庫全書¶
　苕溪集卷三十一　　　　宋　劉一止　撰¶
　　外制¶
　　　田永年乞將父實爲建州軍賊殺死恩澤補女¶
　　　　夫許登承信郎¶
勅具官某朕於死事之臣未嘗不惻焉動心恩其族類¶
惟恐或失所以勸義士而羞叛人也爾其異姓之親與¶
霑命秩宜知自節以稱所䝉可¶
<pb:KR4d0162_WYG_031-1b>¶
　　　桂陽監司理李士權平陽縣令趙景韓推恩各¶
　　　　合循一資¶
勅具官某日者湖湘之㓂負固阻險侵軼郡縣至煩王¶
師僅乃克滅軍須辦給爾與有勞第賞進階國之常典¶
可¶
　　　吴希祥降一官仍罷邵武軍通判¶
勅具官某朕念大江之西俗習輕悍選擇能吏固將安¶
之爾爲州治中始聞潢池弄兵之警詭求避去便文自¶
<pb:KR4d0162_WYG_031-2a>¶
營朕何頼焉論者以聞罪其可逭貶秩一等免所居官¶
自爲寛典念恩循省可¶
　　　前辰州沅溪令王汲禦盗有功循一次¶
勅具官某曩者鼎澧之間盗賊竊發迄於平定爾與有¶
勞賞以懋功國之典也可(宗亞昌云曩者荆江郡縣陳/樸云狂㓂弄兵侵軼旁近下)¶
(詞/同)¶
　　　進武校尉張安道王正臣差齎文字過界各與¶
　　　　轉一官¶
<pb:KR4d0162_WYG_031-2b>¶
勅具官某爾等傳命越疆咸以能選進官一等以為爾¶
寵往其勉之可¶
　　　樞宻副使左通議大夫王庻除資政殿學士知¶
　　　　潭州¶
朕緝熙庻政允資左右之良體貎大臣務極始終之遇¶
雖進退之間或異而内外之勢惟均具官王某氣禀直¶
方學兼文武夙負敢為之畧獨髙應變之方草木知其¶
威名夷狄問其年狀朕念兵民之大計求縉紳之實能¶
<pb:KR4d0162_WYG_031-3a>¶
召自逺方俾還近列旋授樞機之柄方湏帷幄之籌何¶
引疾之甚堅屢抗章而莫止眷湖湘襟帯之地連東南¶
形勢之區疲甿未蘓鄰盗僅息是用開元戎之巨屏錫¶
秘殿之隆名勉爲朕行徒得君重勿謂長沙之地狹不¶
足回旋當思隴右之風流尚在忼慨服我明命佇觀壯¶
猷可¶
　　　中書舍人勾龍如淵除御史中丞¶
御史列職皆朕耳目之官而中執法實爲之長其任重¶
<pb:KR4d0162_WYG_031-3b>¶
矣茍非其人朕不虛授具官某藴經濟之術負絶特之¶
才授自時髦薦更噐使學通以博若賈誼之明治安論¶
政而堅若陸贄之本仁義毎獻可而替否不吐剛而茹¶
柔逮其立言足以華國考稽公議益簡朕心是用命爾¶
搃持憲綱以肅在位俾中外士夫知朝廷之尊有簡書¶
之畏則於汝嘉是曰稱職可¶
　　　游損除太府寺丞¶
勅具官某太府之職出納邦財丞於其間事任惟劇爾¶
<pb:KR4d0162_WYG_031-4a>¶
詳練通敏有稱於時往究乃心用觀來效可¶
　　　知洪州李光除吏部尚書¶
朕憂勤在御當饋興嗟思得耆艾骨鯁謀國不貳之臣¶
獻納論思以裨予治以表庻工俾四方萬里之逺聳聞¶
而跂慕知朝廷之尊不待吿令而民自化焉顧不偉哉¶
具官某師古聖賢執義堅固志節之厲凛如秋霜被遇¶
累朝始終惟一出入中外險夷屢更朕熟察其所言又¶
詳試之以事盖有日矣是用召從藩屏還長天官激濁¶
<pb:KR4d0162_WYG_031-4b>¶
揚清惟爾之舊謀猷吿后益罄厥忠使朕知人之明不¶
愧於古爾則與有無窮之聞可¶
　　　郭師偉宋元換給付身¶
勅具官某爾等往者奮於行陣嘗有顯勞賞不踰時既¶
霑渙渥申以書命其益知榮可¶
　　　宋亮臣幹事回轉官兩資髙震轉官一資¶
勅具官某服勤奔走嘗有顯勞序進一官以為爾寵且¶
用以勸來者可¶
<pb:KR4d0162_WYG_031-5a>¶
　　　王利用除祕書郎¶
勅具官某圖書之府儲養英俊猶藝林於圃時而用之¶
爾文學志行秀於士林所謂豫章楩柟者也承郎之職¶
其選甚髙益勵爾修以俟採擇可¶
　　　吴世才世榮以父歿於王事各合得恩澤一資¶
勅爾父董所兵部與賊决戰至於殞身朕心憫焉疏恩¶
其孤以慰九泉以為爾寵可¶
　　　李珏贈官¶
<pb:KR4d0162_WYG_031-5b>¶
勅具官某昨者虜犯河朔逺近俶擾士大夫去職避難¶
志求茍免者終不得免焉爾以州從事之卑奮厲捍敵¶
與城俱亡可謂知所處矣自古有死爾亦何恨畀官二¶
等升錄其孤精爽如存尚克知享可¶
　　　髙承儀軍中起復　張全同　安岊同¶
自昔名賢雖宰一邑而要絰從戎當世不議其非盖知¶
所急也况爾有位於軍服勤既久乃欲以家難去職其¶
可乎哉孝有移忠禮有奪情爾無恨焉可¶
<pb:KR4d0162_WYG_031-6a>¶
　　　曹璉除湖北路提刑宗樗除潼川府路提刑¶
勅具官某朕惟荆湖巴蜀之北逺于朝廷刑之頗數獄¶
之頗紛吏治之無良民情之多疚至有不得而聞者况¶
得察治之乎則部使者之責固亦重矣爾等性資通明¶
藝能果逹或選自郎省或擢從外官分畀一道之權以¶
觀底績書曰欽哉欽哉惟刑之恤哉詩曰剛亦不吐柔¶
亦不茹無從詭隨以謹罔極刺舉之能於是乎在其勉¶
服古訓以副朕心可¶
<pb:KR4d0162_WYG_031-6b>¶
　　　安邡除荆湖北路運判李倫清除淮南東路¶
勅具官某朕念荆湖之北長淮之東民食尚艱兵儲未¶
廣惟時漕計之臣非有機智絶人彷彿劉晏之流者豈¶
足以當是任哉爾邡通於吏道譽處甚休爾倫清才髙¶
識明動有可紀是用命爾分行一道其庻幾悉乃心力¶
體朕至懐俾民不病斂士無饑色則惟爾能嗣有褒寵¶
可¶
　苕溪集卷三十一¶
