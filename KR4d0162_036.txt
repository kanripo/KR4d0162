# -*- mode: mandoku-view; -*-
#+TITLE: 苕溪集
#+DATE: 2015-08-24 23:56:58.921239
#+PROPERTY: ID KR4d0162
#+PROPERTY: BASEEDITION WYG    
#+PROPERTY: JUAN 卷三十六
<pb:KR4d0162_WYG_036-1a>¶
欽定四庫全書¶
　苕溪集卷三十六　　　　宋　劉一止　撰¶
　　外制¶
　　　郭仲荀除東京副留守兼節制軍馬¶
勅諸侯朝於方岳未忘廵狩之勤王畧及於舊都實重¶
居留之任肆頒明命庸示眷懐具官某賦性通明受材¶
英特兼子房之智勇慕郤縠之詩書夷險屢更忠勤不¶
替執干戈以衛國援枹鼓而忘身入侍殿巖載肅貔貅¶
<pb:KR4d0162_WYG_036-1b>¶
之衆出分帥閫毎寛疆埸之憂建大将之節旄加二公¶
之位號功髙不伐寵至益謙朕永念神州薦更戎壘悵¶
遺民稔禍之久属殊隣修好之初故臣流落以焉歸行¶
旅凋零而未集是用疇咨宿望申錫渙恩往司管籥之¶
嚴仍搃兵符之重惟爾拊厚疲瘵勞来散亡慰父老之¶
謳吟消田里之愁歎俾知朕指有若親臨則予汝嘉嗣¶
有褒寵可¶
　　　張浚叙復左宣奉大夫提舉臨安府洞霄宫¶
<pb:KR4d0162_WYG_036-2a>¶
勅朕福威在巳操八柄以馭臣忠厚宅心不一眚而掩¶
徳矧惟舊弼嘗縂百工可無投報之恩以示終始之遇¶
具官某天姿英特謀府靚深奮身孤逺之中相朕艱危¶
之際忠勤有偉勲伐未忘喪孟明殽陵之師事非意出¶
分孔戩東都之務嵗已再更比通好於殊隣既言歸於¶
故壤肆均慶賚用慰遐邇稍還官秩之崇俾遂祠庭之¶
佚朕心爾識報禮是圖可¶
　　　汪伯彦復觀文殿學士依舊宫祠¶
<pb:KR4d0162_WYG_036-2b>¶
勅(上詞同/張浚)具官某噐資方重徳宇靚深早依日月之光¶
乃際風雲之㑹相朕初載共濟多艱一徳保躬自適隱¶
岩之樂十年去國毎動故老之思比通好於殊鄰既言¶
歸於故壤肆均慶澤以慰遐邇申加秘殿之崇仍即祠¶
庭之舊朕心爾識報禮是圖可¶
　　　趙瓘王昇陳裕趙軏差充皇太后本殿准偹使¶
　　　　換轉官請給依中節人例施行¶
勅朕念東朝在道川陸阻修豈惟䟦履之甚勤抑懼奉¶
<pb:KR4d0162_WYG_036-3a>¶
承之不肅爾等出自選擇超進官聨惟勤惟忠則爲報¶
稱可¶
　　　右修職郎新邵州録事叅軍王健以叔倫奉使¶
　　　　恩澤改舍入官¶
勅具官某朕委任近弼逺使殊鄰寵賁所加惟其自請¶
爾以猶子超進官聫服此茂恩其思報稱可¶
　　　進武林尉王用因軍功轉四資換授付身¶
勅具官某爾服在戎行屢霑賞秩易俾書命於前有光¶
<pb:KR4d0162_WYG_036-3b>¶
益究乃心以圖所報可¶
　　　左修職郎潮州司理王晞韓權及推正平人蔡¶
　　　　城等九人踈放賞轉兩資¶
勅具官某朕哀矜庻獄之不辜屢降詔㫖丁寧熟復俾¶
四方司政典獄之官知所欽焉今爾以平反受賞朕所¶
樂聞服此茂恩更圖來效可¶
　　　王銍進七朝國史列傳重加添補成書共二百¶
　　　　一十五册特與轉一官¶
<pb:KR4d0162_WYG_036-4a>¶
勅具官某朕修廢典於風塵之後訪遺書於煨燼之餘¶
既累嵗矣顧中祕所得外有愧於士大夫之家而史氏¶
闕文亦或未補朕心閔焉爾好古博雅自其先世属辭¶
比事度越輩流乃者裒集累朝故實而附益以其所聞¶
成書來上有嘉其勤序進官聫以爲爾寵且以爲多士¶
之勸可¶
　　　明州觀察使入内侍省都知梁邦彦祗應大金¶
　　　　人使有勞遥郡上轉一官¶
<pb:KR4d0162_WYG_036-4b>¶
勅朕嚴責實之政而以恕行之茍有勞能雖小不棄具¶
官某機神敏悟多所踐更祗事宫闈見謂忠謹乃者授¶
館鄰使事毎肅然不見缺遺雖爾以禮法自閑無所求¶
取顧於褒賞出自朕心其服訓辭益思來效可¶
　　　陳永錫等二十七人各轉一官¶
勅具官某(上四句/同前詞)乃者授館鄰使爾等蒞事辦給㒺有¶
缺遺有嘉其勤序進官秩非特為爾之寵俾後之奉公¶
有若爾者皆知勸焉可¶
<pb:KR4d0162_WYG_036-5a>¶
　　　左儒林郎前知南劒州順昌縣江鈿獲賊改官¶
勅具官某爵禄國之砥石所以厲世磨鈍而無所私焉¶
今有司言汝有捍㓂執俘之勞故於&KR0375;賞亦思所以稱¶
此超進官秩是爲汝榮其尚勉之可¶
　　　徽猷閣待制潼川府路宣撫使邵溥誤収試舉¶
　　　　人降一官¶
勅法者天下之公無間逺近茍戾於此朕不敢私具官¶
某頃以時髦擢登禁路出縂藩翰分國顧憂乃者試士¶
<pb:KR4d0162_WYG_036-5b>¶
禮闈弗懲其濫有司言狀咎當誰執貶秩一等以戒惰¶
偷非特為爾識也服我明訓尚厲後圖可¶
　　　藍師䕫除閤門宣賛舍人¶
勅具官某上閣之職實相禮儀非性識通明不在此選¶
爾聞見習熟度越輩流往祗厥官無忘報稱可¶
　　　梁偉陳靖並爲閤門祗候落看班字¶
勅具官某(上四句同/藍師䕫)爾巳試之效見推輩流其正厥官¶
益思報稱可¶
<pb:KR4d0162_WYG_036-6a>¶
　　　忠翊郎成道陣亡特贈兩官與一子恩澤(石瑀/同)¶
勅具官某死者人之所必不免也至於死義死職之臣¶
則惕然愧之若不自勝懼其名之不揚也褒進官秩以¶
録其孤使聞者哀而榮之嗚呼兹可以識朕心矣可¶
　　　武功大夫温州刺史吴本降一官¶
勅具官某爾所治郡旁連五溪盗竊肆行俗習相冒非¶
成徳素著未有能綏靖者也今部使者言爾治無善狀¶
權移吏胥至於行旅居人起相撻擊兹可謂無政也已¶
<pb:KR4d0162_WYG_036-6b>¶
貶秩一等以戒惰偷服我寛恩尚圖来效可¶
　　　右承直郎侯公達換給付身¶
勅具官某爾以儒服奮身戎行亦既疇勞與霑官秩載¶
申書命益觀爾能尚勉之哉可¶
　　　右朝散大夫程昌禹叙元降一官(趙開亦同皆/曽任徽猷閣)¶
　　　　(待/制)¶
勅賞勉罰偷者繄國之典赦過宥罪者時予之仁爾名¶
在丹書事存白簡頗閲嵗時之久仍更蕩宥之恩補復¶
<pb:KR4d0162_WYG_036-7a>¶
故官俾從叙格服我明訓勵爾後圖可¶
　　　樓炤除翰林學士¶
勅自昔有道之世建立規模必有能言之臣發揮徳意¶
非特功名之㑹亦惟聲氣之求用能訓誥誓命之敷不¶
匿厥指庻幾虞夏商周之盛復見於今念方疇咨莫如¶
試可具官某養光大之氣好深湛之思强識博聞足以¶
華國被文相徳可用為儀繼東臺批敕之風擅西掖演¶
綸之譽蔽自朕志兼直禁林當二國玉帛之往來正一¶
<pb:KR4d0162_WYG_036-7b>¶
時書詔之填委意坦明而肖體詞曲折而不煩義激武¶
夫茂興元戡難之畧人知聖主似建武中興之年遂拜¶
為真固應錫命惟爾抱適用之噐處可為之時豈徒潤¶
色之工更頼吿猷之益使朕小雅之政見稱復古則爾¶
内相之任其用有辭可¶
　¶
　¶
　苕溪集卷三十六¶
